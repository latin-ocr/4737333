-44-

Deinde v. 165—170 suspecti habendi sunt. Luce enim
clarius hanc cogitationem a proxima, quae antecedit, discrepare
patet, et mea quidem sententia iusto artificiosius· ac paene pu-
tide est inventa. Versus 166 fluxisse videtur ex III e P. 9, 20.

Porro, quoniam v. 91 ‘sis tamen hoc potius . .' aperte re·
ferendus est ad v. 83 ‘cur sis metuentior undis . .', omnis quae
interposita est oratio 85-90, a suspicione non est remota.
Cumque insuper v. 89, 90, qui maxime prohibent orationem,
molestam praebeant prioris enuntiati (83, 84) repetitionem, hi
quidem versus quin ficticii sint, vix dubito, quattuor illos quam-
vis suspiciosos tollere non ausim.

Permulta Leandri quoque epistulae delet Lehrsius. Cum
vero nullis iustis sententias confirmarit argumentis, eis non ma-
gnam fidem habendam esse puto. Neque re vera quidquam ali—
quo iure in suspicionem vocatur, nisi v. 131—134. Qui non
solum nimis hyperbolice dicti sunt, sed etiam qua ratione ad
relicuam sententiam quadrent, meo quidem animo non patet
(cf. Schraderi observat. miscell. VII, 3, 462).

Paridis denique et Helenae epistulas Lehrsius per omnes
partes versibus insiticiis auctas esse, quae adeo cum ceteris sint
coagmentati, ut iam vix secerni possint, censet. Tantum abest
ut, quod doctissimus et sagacissimus homo suscipere noluit,
hoc quidem subire coner, ut paucos modo afferam locos, qui
maxime mihi videantur suspiciosi.

Paridis epistulae duo loci propter orationem nimis lasci-
vam, qualis in relicua epistula non invenitur, offendunt 157
-160 et 247—252. Illi versus eorum, quos sequuntur et
quibus excipiuntur, vim magnopere attenuant. Nam cogitationis,
qua animum suum fortem ac tenacem laudibus effert Paris se-
que Theseo opponit, qui Helenam raptam dimiserit, summa haec
est: sese vivum nunquam dimissurum fuisse amatam, atque ea
invenitur et in v. 155, 156 et in 161, 162. Aliena igitur sen-
tentia est, quae exprimitur v. 157-160, atque haud scio an XVI,
29 fuerit causa, cur inserendos hos putaverit aliquis. — Alter
locus abesse mihi videtur a proposito, quoniam Paris v. 241—
256, quomodo saepius clam Menelao amorem suum indicare stu-

