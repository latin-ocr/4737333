..-48,Α

illud factum non sit (cf. Wattenbach, das Schriftwesen im Mittel-
alter (Leipzig 1871) p. 143), sed quia permiros sane casus ex-
perta esse haec epistularum initia statuendum esset, si illud
cum Vahleno poneretur. Neque enim in omnibus, aut in per-
paucis epistulis duos primos versus ita interiisse, sed in com-
pluribus deinceps modo adesse modo esse omissos illi dicendum
est, cui quidem rei vix quisquam assentiat.

Iam videamus, num omnino opus fuerit distichis, quibus
et qui scriberent et qui acciperent singulas epistulas, nomina-
rentur, aut num omnibus talia addere poeta videatur voluisse.
Certe ex propria epistulae forma, qua usus est Ovidius, a sa-
lute et· eius ad quem scribitur allocutione orditur sermo, simulque
nominatur is initio, qui dat epistulam. Expressa est ita, ut
Vahlenus perbene dicit, poetice solita illa epistularum soluta
oratione conceptarum inscriptio, quod quidem apud alios quoque
eodem modo fit poetas, velut Plautus in Pseudol. v. 41 sq. fictam
epistulam ita orditur. — Nam tituli, quibus insuper heroides
in libris manu scriptis instructi sunt (velut ‘Penelope Ulixi’),
genuini habendi non sunt de ea causa, quod, cum sine dubio
in hac vel illa epistula illius generis inscriptiones poeticas usur—
paverit Naso, supervacanei in his quidem sunt, neque 'eos raros
additos esse statui potest.

’ Adhiberi solent epistulae, quas ex Ponto dedit Ovidius.
Sedtamen differre inter se puto has et heroidum epistulas. Hae
enim fictae sunt epistulae simulque omnes fortasse a poeta
editae3 quas ex Ponto misit Ovidius, re vera epistulari usui
serviebant. Itaque cum et in illis epistulis e Ponto datis ne
duo quidem initia deprehendamus similia, et vel i'n illarum plus
quarta parte inscriptionem illam adhibere omnino noluerit Naso,
multo magis in epistularum illa serie cavendum ei fuisse pu-
tandum est, ne communis structurae aequabilitate lectores languore
afficeret ac fastidio.

Hoc autem statuendum est, eum ita epistulae formam ser-
vasse, ut sive scribentis condicione accuratius depicta sive alia
re commemorata lectores Romanos in rebus mythologicis satis
versatos de personis statim certiores faceret.

