Δ,.;>,8..

xix, 241 sq.:

Longior infirmum ne lasset epistula. corpus,
Clausaque consueto sit tibi fine ,' vale!

Illud distichon, quod nunc constat esse in Puteaneo, iam
ab Heinsio deletum est, deinde ab aliis (ut a Gruppio, Minos
p. 462), haec duo a Diltheyo (de Gallim. Cydippa p. 147). Atque
cum longe plurimi si in extremo aliquo carmine afferuntur ti-
tuli, qui vel in sepulcro inscribantur vel alibi, in ultimis ex-
tent versibus (cf. her. II, V113 am. II, 63 Tib. Ι, 9; ΙΙΙ, 6; Prop. II,
13 anthol. lat. ed. Riesius p. 81), cumque aliae causae quae aut
ab aliis iam commemoratae sunt aut locos vel obiter intuenti
patent, tria illa disticha genuina non esse testentur, ea optimo·
iure eiici puto. Vahlenus ¹) illud ep. XIX ultimum distichon
de ea causa non esse delendum censet, quod simillima sit ep.
XX clausula, quae illi sine dubio respondeat. At ita, ut fit in
ep. XIX fine, vix potest seribere, nisi qui ipse infirmus est. An
si de Cydippae ‘corpore infirmo' diceretur, nihil amplius adden-
dum erat? Qui vero is, qm· primum amatae feminae litteras
dat ‘de consueto epistulae fine' loqui possit, certe· non intellegitur.
Itaque exile hoc distichon et parum facile interpolatoris esse
videtur. Nec mirum est, quod ep. XX clausulae convenienter
composita est haec, quoniam sine dubio ei, qui composuit et
XIV et XIX ultimum distichon, illa ad imitandum proposita fuit.

ξ 7.

Gruppius (Minos p. 475—485) multos ex amoribus Ovidii
locos circumscribi vult, quod nimium lascivas contineant cogi-
tationes, quae non Ovidio sed posterioris aetatis interpolatoribus
tribuendae sint. Quod quo iure in illis carminibus fiat, hoc
loco non sum diiudicaturus, quamquam in delendo longius aequo
eum processisse persuasum habeo. Atque etiam in epistulis hero-
idum nonnulla illo studio addita. esse videntur, sed non omnia,
quae fortasse illa de causa offendunt, ovidio abiudicanda sunt.

 

1) ‘Ueber die Anfange der Heroiden des Ovid’, qui libellus seor-
sum editus est ex commentariis regiae lit. academiae Berol. 1881.

