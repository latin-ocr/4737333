—24—

quod hoc consilio in universum factorum fortium mentio fit
v. 105:
‘1 nunc tolle animos et fortia gesta recense?

Denique Lehrsius servilem quandam imitationem Ovidiani loci
Met. IX, 176 sq. adesse statuit. -— Sed haec omnia non sunt argu-
menta satis firma, et cum in fonte quoque huius epistulae similis sit
laborum Herculeorum index ab Hercule ipso datus (Soph. Trach.
1094—11023 cf. Birt in Mus. Rhen. XXXII, p. 407), maxime
dubium videtur, num versus illos in suspicionem vocare liceat.

Minus remoti esse a suspicione videntur versus, qui prae-
cedunt, quos statim addere liceat. Lchrsius v. 65-82 delet-
offenditque‚ et quod tanta cum loquacitate haec de Hercule

· apud Omphalen morante narrantur et quod, praesertim si con-

feruntur 55—64 atque 111 sq., veri dissimillima esse iu-
stumque modum excedere videntur. Mirum praeterea est, quod

⁴ inde a versu 60 usque ad 82 septem ex undecim pentametris

ita clauduntur, ut duo tantum verba expleant versum dimidium,
quorum alterum, infinitivus perfecti, in easdem desinit syllabas.
Talis aequabilitas ut est tenuis versificatoris, ita sine dubio ab-

= horret ab omni elegantia atque eloquentia Ovidii, qui summa

arte variare novit versuum structuram ¹). -— Neque tamen
versus 65—72 ullum movent scrupulum, atque etiam quae se-
quitur sententiam defendi a. a. v. 219 notum est. De relicuis
versibus hoc monendum est. Versus 81 et 83 desunt in optimo
codice, in ceteris libris mirum quantum scriptura fluctuat, ut
recte Sedlmayerus (1. c. p. 75) concludere videatur eos, ut
nunc extant, non fuisse in archetypo. Deinde neque intelle-
gitur, cur poeta in describenda nendi ratione diligentia. paene
fastidiosa versatus sit, et ridiculum in modum Omphales in
Herculem effertur imperium. Sed quod maius est, nondum le-
gitur haec fabula apud Ovidianae aetatis scriptores (cf. quae
citavit O. Jahn, Sitzungsberichte der Sachs. Ges. d. W. 1855
p. 224 sq.), sed debetur posteriori tempori, quo in picturis qui-

 

1) Rarissime hanc ¹versuum formam inveniri apud eum docet
Eschenburg (1. c. p. 29).

