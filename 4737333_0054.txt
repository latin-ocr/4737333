-36-.

Haec satis esse puto, ut delendos esse duos illos versus, quos
nunc Sedlmayerus quoque circumscribi vult (cf. comment. crit.

ad 1.), statuatur.
ξ 6.

Aliud interpolationum genus talibus continetur versibus,
qui celebrium sive Nasonis sive alius poetae locorum aut tri-
tarum sententiarum e recordatione originem ducunt.

Saepius formula quadam usus est Ovidius in effingendis
obtestationibus (cf. II, 353 III, 1053 VIII, 1173 XII, 773 191
al. 1.). Hanc secutus addidit aliquis VII, 157⁸

'Pu modo —- per matrem fraternaque tela, sagistas,
Perque fugae comites, Dardana sacra, deos.

Haec enim si retinentur, inde a vs 157 nova incipit carminis
pars, in qua prioribus argumentis Dido preces addit, quibus ex
itinere revocet Aeneam. Lehrsius autem eos versus omnino
sensu carere dicit. Atque re vera cum alienum videatur ab
Ovidio vocem, ‘fraternaque tela', quam nudam saepe usurpat,
addito vocabulo ‘sagittas' explicari (cf. ep. ΙΙ, 40) atque duobus
enuntiatis ‘fugae comites' enarrari, quasi non statim intellegi
possint ‘Dardana sacra’, cumque versus 159—162 melius ad-
nectantur ad priorem cogitationem, videntur versus illi esse
interpolatoris.

Alter locus est XIII, 161, 162, quos versus Palmerus eiie-
cit. Amplificant autem enuntiatum eper reditum corpusque
tuum' atque id interpositis aliis sententiis. Praeterea haeren-
dum est in v. 161, quoniam Ovidius nunquam'usurpavit parti-
culam ‘ut' in sententiis optativis pro ‘utinam' et ‘o si’. Nam
Sedlmayeri coniectura, qui poni voluit ‘o' pro ‘ut', ea de causa
non videtur accipi posse, quod certe, ut interpretarentur particulam
‘ut’, librarios supra scripisse ‘o' cogitari potest, contrarium vix
potest. Atque etiam enuntiatum ‘quod tecum possis ipse re-
ferre (caput)', nescio quid ieiuni atque humilis habet3 cogi-
tationum denique ordo satis displicet, ut, quin recte circum-
scribatur distichon, dubium non sit.

E gnomis autem admodum tritis esse videntur ep. IV v. 4, 5,

