..43-

Deinde quod versus 147—154 delendos esse existimavit
Diltheyus, verum perspexit. An non est admodum molestum,
quod hoc loco Acontius tamquam furibundus clamorem tollit,
cum in proximis versibus, et qui antecedunt et qui sequuntur,
quibus eundem alloquitur, multo moderatiorem se praebeat?
Atque ipsa verba insani hominis esse videntur„ Dicit 158 ‘post-
modo si facies istud, adulter eris'3 cur igitur tum ipsum desi-
stat facere, quod postmodo demum non iam liceat? Et graviter
offendimus in ea re, quod amatam suam nominat rem, quae
suum habeat dominum, quod quidem enuntiatum a iuris con-
sultorum sermone colorem duxit. Atque frigidum certe acumen
est, quo (151, 152), ut iterum iuret, amatam commovere studet.

Denique versus 163, 164 spurios esse censuit. Et re
vera plane distorta est illa cogitatio, qui enim iam 'de eventu
potest dici, cum nondum pater, nondum filia promissa aut fre·
gerint‘ aut solverint?

In Herus autem epistula cum interpolatorum additamenta
extirpare studerent, et Lehrsius (1. c. p. 56 sq.) et Rohdius
(griech. Roman p. 135 n. 2) iustum modum transiisse videntur.
Neque vero immorandum nobis esse censeo in eorum scrupulis
tollendis. Videntur in ea potissimum re haesisse, quod Hero
veretur, ne alia puella ab ipsa abalienaverit virum amatum. At
nonne hoc usitatissimum Ovidii epistularum argumentum est,
quod, ubicunque fieri poterat, longius aut brevius explicavit?
Haud inculte anxius sollicitusque Herus amor> ita describitur,
cum modo ut veniat ille quam celerrime, modo ne nimis au-
dacter subeat mortis pericula, optat, atque modo audaciae modo
tarditatis et neglegentiae eum accusat, Atque tales quoque
locos illi de medio tolli voluerunt.

Sedtamen Rohdio concedendum est versus 3, 4 et 85, 86,
illos, quod tenue tantum et exile continent eorum argumentum,
quae proximis versibus fusius et aptius enarrantur, hos, quod
non modo ‘nimis quaesitam' (ita Loers.) sed alienam a proxima
sententia praebent cogitationem, quae optimam turbat orationis
perpetuitatem, apertam interpolamenti speciem prae se ferre.

