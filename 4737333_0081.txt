„63-

explicetur. Neque in hac re haerendum est, quod postquam
narravit Paris, quanta cum- admiratione primum vidisset He-
lenam, iterum commemorat iam antea se de eius pulcritudine
audiisse. Nam hoc ipsum additamentum illius enuntiati (135)
vim magnopere auget. — Itemque bene excipit versum 38

versus 39 sq.

Sed quod maiorem vim habet, ut relicua Paridis et He-
lenae epistulae recte intellegantur, CIV illi versus adeo sunt
necessarii, ut omissis illis sine dubio lacuna statuenda sit l).

Summa eorum, quae continentur illis versibus, spectat ad
Paridis iudicium maxime eaque quae et praecesserunt et illud
secuta sunt. Quis vero cum poetarum latinorum tum heroidum
Ovidianarum gnarus animum inducet huius epistulae auctorem
tam bellam illud describendi occasionem potius praetermittere
et breviter tantum modo hoc modo illo loco rem obiter com-
memorare maluisse, quam aptissimum hoc et gratissimum arri-
pere argumentum? Hoc enini in omnibus fere epistulis fieri
videmus, ut poeta ante omnia narrantem inducat heroinam aut
heroem, qui factum sit, ut amare inciperet. Atque eo processit
hoc ipsam fabulam delineandi studium, ut nonnullae epistulae
maximam partem talibus fabulis conficiantur. Neque enim verae
’ sunt epistulae, sed lectores potissimum Romanos delectare poeta

elegiis voluit suis. -

Ad complures autem res respicit Helenae responsum, quae
omnino non commemorantur a Paride nisi in CIV illis versibus;
atque etiam aperte Helena se a Paride ipso res illas compe-
risse dicit. Id iam demonstraturi, ne bis idem nobis dicendum
sit, locos et Helenae epistulae et illius partis suspectae sibi re-
spondentes componamus, quo efficiamus et desiderari quaedam

oin Paridis epistula et CIV illos versus ad lacunam explendam
perfecte quadrare.

 

1) De hac re ut de summa argumentorum saepius disputatum
est a Lennepio, Loersio aliis in editionibus, a Werfero in actis philol.
Monac. Ι. p. 512, a Sedlmayero proll. crit. p. 34. Hoc loco liceat hos
afferre, ne in singulis, quae illi iam exposuerunt, nomina opus sit
repetere.

