Gap. II. De versibus insiticiis.

§L

Epistulas Ovidii heroides sectatorumque eius in codicibus
s. XII recentioribus augeri videmus versibus aperte spuriis ¹).
Qui non omnes eodem tempore inserti esse videntur: alii cum
iam in Etonensi appareant, ante s. XI, alii s. XII—XIII, alii
etiam posteriore tempore invaserunt, atque ea quoque res, quod
magis minusve aliis alii sunt viles exilesque, eos variorum esse
auctorum docet. Sed cum et cetera Nasonis opera et epistu-
lae heroides certe studiose excepta essent diligenterque lectita-
rentur et tractarentur primis post eum saeculis: cogitandum
est tum ipsum eas, quoad fieri poterat, versibus adscriptis am-
plificatas esse. Atque re vera ubertas ae facilitas illa Ovidiana
neque minus ea res, quod Ovidius cogitationum affluentium
tractui indulgens in singulis epistulis haudquaquam ad materiae
dispositionem severam atque artificiosam se accommodat et magis
etiam quam in ceteris carminibus suis modum excedit: haec igi-
tur, quae Senecam quoque in eo vituperasse videmus (cf. Controv.
II. 2. (10) 9 sq.) homines literatos tamquam pellexisse videntur
ad imitandum Ovidium atque impulisse, ut quid possent in au-
gendo poeta periclitarentur. Haec ipsa, quae tum orta est,
interpolationum copia quaeque absoluta inest in vetustissimis,
qui nobis sunt noti, codicibus, sine dubio non omnis eodem tem-
pore, sed inde a prima post edita haec carmina aetate paula-
tim succrevit.

Neque vero primus hoc excogitasse mihi -videor3 iam Nic.
Heinsius, ‘sospitator ille Ovidji', aliquanto etiam magis quam
cetera Nasonis opera epistulas her. versibus insiticiis recte vidit
scatere, quaque erat sagacitate subtilique iudicio, haud pauca
disticha optimo iure in suspicionem vocavit. Quam viam in· Ι
gressus erat, alii posterioris aetatis philologi secuti sunt, ut
nunc fere in omnibus editionibus velut Merlieli, Riesii, Palmeri,

 

1) Collegit eos Sedlmayerus 1. e. p. 65 sq.

