-34—

videtur¹), illud quoque offendit, quod non exprimitur, quod
quidem expectatur, Helenam raptam esse a Theseo.
Desiderasse videtur Lemniadum facinoris, quod passim com-
memoratur ab Hypsipyle (VI), excusationem, qui composuit v.
VI, 139, 140:
Lemniadum facinus culpo, non miror, Jason,
Quamlibet iratis ipse dat arma dolor. — (Ita Merkel.)

Sedtamen Lemniadum illud facinus ut excusatione defenda-'
tur, neque illa verba eo satis valent, neque omnino postulatur. De
sq ipsaffenim Hypsipyle agit et quod ad illarum attinet scelus, satis
premit, se illi non interfuisse. Atque cum in prioribus versibus
Hypsipyle Medeae semet ipsam opponens demonstraverit, quam
sceleratam ipsi bonae piaeque J ason praeposuerit, atque concludat
hanc sententiam aperte disticho 137, 138, in proximis autem 141 sq.
ad plane novam cogitationem transeat, illi versus interrupti sunt
omnique carent nexu. — Deinde ut non urgeam quod tam inele-
ganter quam consulto in v. 139 inter se opponuntur verba ‘culpo'
et ‘miror', quae non praebent notiones inter se contrarias: in v.
140, quod in Puteaneo extat, ‘quamlibet iratis' plane inepte dicitur.
Coniecturis igitur temptatus est locus, atque proposuit Fr. Heu-
singerus ‘quamlibet infirmis’ vel ‘invalidis', quorum illud novavit
Madvigius, et Conr. Heusingerus ‘quamlibet invitis’. Iam multo
ante aliud quoque {vocabulum desideraverat is qui Etonensis re-
censionem fecit, cum correxerit ‘quodlibet ad facinus', itemque
medii aevi corrector quidam, qui scripsit, ‘quaelibet iratis', quod
in nonnullis Heinsii libris est. Neque vero omnino ulla conse-
quemur coniectura hoc, ut satisfiat sententiae, quae, ut ad pro-
xima verba quadret, sine dubio haec esse debet: quodlibet ad
facinus vel mitissimas feminas furor (sive ira, dolor) incitat.
Atque cum ex am. Ι, 7, 66 orta esse videantur verba, sunt
relinquenda et attribuenda interpolatorum imitandi studio.

Iam vero uno loco hoc consilium fuit grammaticis, ut duobus
versibus insertis, quam rem nimis au'xisse videretur poeta, eam
attenuarent. Sunt v. Ι, 85, 86 subditicii. Postquam* Penelope

 

1) cf. Lehrs Horat. p. CCXXIV. Eschenburg l. c. p. 9, 13, χ16 sq.

