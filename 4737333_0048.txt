—30-.

cogitatio (83 — 87) suam habeat clausulam, adnectendus est
v. 96 ad 87. Optime autem v. 89—92 post v. 98, quippe in
quo primum sermo sit de periculis, quae ab hominibus immi·
neant, ponuntur, ut hunc habeamus v. ordinem: 83- 87, 96
—98, 89—92, 99 sq. ’ ⁵

Versus XII, 169— 171, in quibus‘Medea se ab artibus suis
plane desertam ne dormire quidem posse queritur, compluribus.
eisque satis gravibus de causis suspiciosi videbantur Lehrsio
(l. c. p. 67). Facere non possumus, quin ei assentiamur, atque
quoniam nullo pacto v. 169—171 cohaerent cum proximis, eos
delere non dubitamus. Medea enim usque ad v. 166 se sibi
ipsi non posse mederi exposuerat atque versus 167:

Ipsi me cantus herbaeque artesque relinquunt,

aperte concludit hauc sententiam, ut certe parum elegans esset,
si priore orationis parte finita novum aliquid atque id multo
infirmius prioribus adderetur. — Versumautem 172 non esse
coniungendum cum proximis, quae antecedunt, sed cum eis
quae sequuntur, hoc quidem facile intellegitur.

Atque cum non exprimat v. 168 id quod dicendum esse
. apparet — neque enim omnino nihil agunt Medeae artes, sed
in ipsam Medeam nihil valent -ῗ hunc potius versum cum
tribus illis 169ssl711) deleamus, retineamus v. 172.

Fortius ut efferret poetae cogitationes, ille voluisse vide-
tur, qui composuit v. VIII, 77 sq. Helenam quoque matrem

raptam esse ibi narrat Hermione, cum omnes sui generis feminas Ι

‘aptam rapinam' fuisse doceat. Atque cum antea de unaqua-

· que rapina uno tantum disticho dixisset, de matris per quattuor

agit, quorum duo 77—80 spuria esse existimo.

 

1) Versum 170 in codicibus corruptum extare minime urgeo,
‘quoniam Palmeri coniectura:

‘Et tener a misero pectore somnus abit’,

illum sanatum esse puto. Merkeli enim inventum nou convenit Ovi-
diano sermoni (cf. Met. VII, 329, 667); illud autem ipsa codicis Pu-
teanei vestigia sequitur: ‘habere’ pro ‘abire' ille etiam ep. 11, 47 prae-
bet, et hoc verbo corrupto orta esse videtur cetera corruptela.

