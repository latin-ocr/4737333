..61-

adhibitos esse. -- Extant praeterea folia solivaga, quae illos
solos versus complectuntur. Est fragmentum Paullinum, quod
dicitur, quod olim fuit in bibliotheca academiae Lipsiensis, nunc
autem inveniri iam non potuit (cf. Sedlmayer prol. crit.
p. 24 sq.). Id quando exaratum sit, nescimus atque ne Jahnius
quidem, qui solus contulit, quidquam de ea re dicit (cf. Jahni
edit. vol. H p. XVI et p. 127 not).

At reapse folia illa ne pars* quidem codicis alicuius fuisse
videntur. Nam lectionum discrepantiae, quae sunt inter hoc
fragmentum et editiones primas, non eae sunt, quae non con-
iecturis aut facili scriptoris errore ortae esse potuerint ¹). Maiorem
ergo veritatis speciem praebet, transcriptos esse versus illos vel
ex alio codice vel fortasse ex editione aliqua a docto quodam
homine, qui suum ipsius exemplar, in quo deerant, vellet complere.

Atque cum editiones quoque et codex Palatinus nihil fere
scriptura differant, unus codex fuisse videtur, e quo omnes libri
illi fluxerunt, idem, quem adhibuit editor Parmensis2).

In codice Puteaneo teste Merkelo (cf. edit. p. IX) post ver-
sum XV, 38 indicium aliquod comparet. Sed cum non constet
illud ab eadem manu esse, quae relicua scripsit, ne huic quidem
rei nimium tribuamus.

Codicum igitur auctoritas nulla est. —— Sed videamus, utrum
interna indicia versus illos CIV spurios esse testentur an genuinos.

Qui eos spurios et medio demum aevo vel s. XV insertos
esse sumpserunt, eis hoc primum demonstrandum erat, cur tan-
dem doctus aliquis homo inciderit in illam interpolationem, cuius
similis in ceteris epistulis Ovidianis non invenitur. Ex Riesii
eorumque qui delent versus sententia, quaecunque illis dicuntur,

 

1) Sunt hae maxime discrepantiae: 70 edit. vet. uma duas; fragm.

V Paull. ipse. 91 edit. recept03 fragm. Paull. recepta est; 93 edit. me

στήμονος fr. Paull. me petico-03 99 edit. at mihi; fr. Paull. sed mihi;
118 edit. iubebam fr. Paull. iubebat (cum glossa ‘Venus'); 132 edit.
conspicuumque3 fr. Paull. 123⁷·qu 134 edit. caperentur3 fr. Paull. rape-
rentur; 136 edit. intonuisse; fr. P.¹ incaluisse.

2) Defuerunt igitur versus Kontadi wirceburgensis aetate, neque
probanda sunt quae dicit Bartsch: Albr. v. Halberstadt u. Ovid im
Mittelalter p. XXVII.

