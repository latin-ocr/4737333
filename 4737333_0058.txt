*40 -

§a

Restant nobis sex ultimae epistulae tractandae, ad quas
cum certe non sint Ovidianae1)‚ spurios investigaturis versus
eodem modo atque ad genuinos aggredi nobis non licet. Scriptae
esse videntur certe non multo post Ovidii aetatem atque for-
tasse illo ipso tempore, quo epistulae interpolationibus inquinari
coeptae sunt. Omnes autem tumore superare genuinas elegias
'constat3 sed vereor ut istius loquacitatis quidquam resecari possit,
cum plerumque omnes cogitationes iuste apteque inter se co-
haereant. Quamquam cum omnino hoc epistularum genus tale
esset, ut poeta in enarrandis explicandisque argumentis certis
non circumscriberetur finibus, vel maxima verborum luxuria
etiam augeri et amplificari poterat. — Neque multum efficimus,
si hoc vel illud non Ovidii more dictum esse statuimus. Nam
etsi eos, qui composuerunt epistulas illas Ovidianum sermo-
nem perbene novisse et imbibisse patet2), tamen si quando
ab eo aberrant, hoc non satis firmum indicium esse censeo inter-
polationis. His de causis eas a relicuis separavi. — Ceterum

1) Hoc pro explorato nunc habere licet, postquam variae de hac
re ab hominibus doctis institutae sunt quaestiones, de quibus sin-
gillatim disceptare in animo non habeo.

Quamquam non inter infirmiora illius sententiae argumenta hoc
numerandum esse equidem censeo, quod Ovidius, cuni se heroidum
epistulas composuisse testetur, nullo loco de heroum quoque aut de
mutuis dicit epistulis. Neque de hac re traditur quidquam Ovidium
etiam respondisse aut Sabini aut alius poetae opusculis, ut altera
quaeque epistula Ovidii sit. — Mirifice ii faciunt, qui, cum aetate pro-
vectum Nasonem illas mutuas epistulas conscripsisse statuant, non
dubitare videntur molestam illam et exuberantem orationis abun-
dantiam, qualis apparet in illis, ei assignare poetae, qui ipse adu-
lescens carmina mirum quantum perpolita et aptissima copia et uber-
tate insignia composuit; quasi vero non progressus faciat homo in-
geniosus sed regressus.

2) W. Zingerle (zur Echtheitsfrage der Heroiden)‚ cum omnes
XX epistulas genuinas esse demonstrare studeat, hoc solum docet
accurate in VI ultimis epistulis Ovidianum dicendi usum imitando
expressum esse.

 

