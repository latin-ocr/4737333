*50-

suspiciosum videtur; atque idem sine dubio statuendum erat
de ep. XII, quod nulla praeterea auctoritate nititur, nisi edi-
tionis Venetae primae, in qua meliorem codicem expressum non
esse constat (cf. Sedlmayer prol. crit. p. 95). Tardi certe ingenii
is fuit, qui primum enuntiatum complemento augere voluit,
quippe quod neque iusto modo cohaerere cum proximis neque
ad totam epistulam quadrare pateat.

Ep. VH initium traditur a codice Etonensi, qui aliis quo-
que spuriis initiis nos beavit, neque, ut permultae aliae eius
interpolationes, hoc distichon in relicuos libros irrepsit, quoniam
ut supra vidimus non fere totus perscriptus est liber, sed ad
corrigendos alios codices adhibitus. Atque augetur de illis ver-
sibus scrupulus, quod non apte videtur ea cogitatio, quae in
v. 1, 2 exemplo illustratur ac deinde per totam epistulam
magis velatur, quam clare exprimitur atque in fine demum
apertis verbis affertur (183 sqq.), in ipso initio tam nuda poni,
ut fit duobus illis versibus suppletis. Atque qua cum re com-
poneretur oloris cantus, certe languidum erat explicatius exponere,
cum in duobus quae sequuntur distichis contineatur. — Item-
que XVI ep. cogitatio quam praefixit nescio quis (cf. Sedlmayer
l. c. p. 67), facillime animo suppletur. Versus ipsi omni carent
auctoritate codicum. —- In VIII et IX ep., praeterquam quod
in hac puerilem in modum primum ipsa epistula loquens indu-
citur atque pergitur in eodem enuntiato, quasi Deianira allo-
queretur Herculem, hoc potissimum offendit, quod heroine. dicit
se non iam esse herois amati uxorem. Quod quidem, a tota
epistula alienum esse apertum est (cf. VIII, 28 sq.; IX, 27 sq).

Itaque singula1) quae adduntur disticha satis suspicionis
movent, ut ea potius illi variorum interpolatorum studio attri-
buamus ad similem complurium epistularum formam relicuas
pleniores reddendi. — Atque cum viderimus primum haud ita

 

1) De relicuis quae in recentioribus libris adduntur distichis aecu-
ratius mitto quaerere, cum et Vahlenus necessaria ea esse non affir· q
met, et ea ficticia. esse primo obtutu appareat. Unum, a quo in libris
quibusdam ep. XIX orditur, cum simillimum sit ep. VII inscriptioni.
quam praebet Etonensis, ex hoc libro fluxisse videtur.

