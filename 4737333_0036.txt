—18-.

cedo nonnunquam interpolationes adeo cum genuinis poetae verbis
coagmentatas esse, ut secerni iam nequeant ¹). Itaque certe summa
cum cautione haec res est suscipienda. μ

Primum haudquaquam satis habendum est demonstrasse
hoc vel illud distichon si sublatum fuerit, nihil quidquam desi-
derari, neque haec suspicionis iusta causa est, si qui versus sunt
explicatu difficiles, nedum si deformati: tales quidem versus ut
recte eiici pateat, alias causas accedere necesse est. — Cer-
tissime deprehenditur distichon aliquod spurium, si eo contraria
proximis sententiis afferri patet, itemque si abhorret a totasive
carminis sive loci sententia, vel verborum continuationem pro-
hibet disicitque, vel omnino cogitationis, cui additur, vim atque
efficacitatem attenuat. Quamquam quoniam sine dubio eruditi
homines et versati in litteris fuerunt, qui Ovidianas epistulas
tractare susceperant, tales versus rarius inveniri persuasum habeo.

Deinde plerumque illi quoque versus subditicii habendi
sunt, qui repetunt cogitationem, quae satis clare et absolute
expressa est proximis verbis, itemque ei qui diutius in sententia
aliqua amplificanda et augenda commorantur, ubi iustam huius
rei causam abesse patet. Neque enim languide et distracte ar-
gumenta sua exponere Nasonem cogitandum est. Atque ,cogno-
scuntur tales versus adulterini ea re, quod verba quae sequuntur
non ad proxima adnectuntur, sed ad priora. —— Verum haec argu-

menta, si fieri potest, augenda sunt grammaticis et metricis ratio- N

nibus. Sed cum et accurate imitati sint grammatici Ovidianum
sermonem et in illa potissimum quaestione, num quid apte dictum
esse videatur, diligenter cavendum sit nobis, ne nostro iudicio
nimium tribuamus, non omnibus locis illa indicia praesto sunt.

His igitur legibus, quas partim duce Heynemanno (de inter—
pol. in carm. Horat. certa ratione diiudicandis, diss. Bonn 1870)
statui, ducti eos colligemus versus, qui vel aliis et mihi vel
soli mihi adulterini videntur, sepositis tamen quibusdam, quos

 

1) Velut IV, VII, XIV, XVI epistulas accuratius perlegens, quam·
quam in compluribus locis, cum iustum desideres ordinem vel nimiam
deprehendas abundantiam, haerebis, tamen interpolationes ut certa
ratione discernantur, non continget.

