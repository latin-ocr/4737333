-, 25-

aliquid concludi potest. Vertitur autem quaestio in v. 105 sq,
recte intellegendis. Hunc locum Bittius, ut doceat Phaedram
Troezene habitantem fingi, ita interpretatur (l. c. p. 403 n. 2):
·‘Tu, Hippolyte, in silvis degis, sed ego comes tibi veniam ne-
que feras timebo. Ubi Isthmon (inter oppida Celenderin et
Methanam) maria. duo plangunt, ibi (inter saxa) tecu'm Troe-
zena colam, hoc est: rure Pitthe'io ipsam urbem Pittheiam mu-
tab03 iam nunc, hoc est, iam antequam in agris Troezeniis
tecum mihi consuetudo est, Troezen mihi gratior est ipsa pa-
tria? Sed haec nimis contorta et coacta interpretatio esse
mihi videtur.

Quid enim? si ipsa iam Troezene versaretur, num, ut ex-
primat se rure ipsam urbem mutare in animo habere, eam uti
posse putas voce ‘Troezena colere' atque* insuper addita accu-
rata significatione ‘Pitthe'ia regna'? Atque v. 108 omni vi
careret, si eum ita, ut voluit Birtius, interpretaremur. Plane
aliter se res habet, si Athenis epistulam mittens cogitatur.
'rum optimo iure totam illam accuratiorem addit descriptionem,
tum perbene ‘iam nunc' Troezena ipsa patria sibi gratiorem
esse affimat, quippe quia amatus ipse ibi versetur. — Atque
cogimur, ut ita locum intellegamus, versibus, qui proxime se-
quuntur. Narratur Thesea abesse atque versari apud Piri-
thoum, ut - aliter versum 110 interpretari non possumus —
amici intersit nuptiis. Non igitur illa Euripidis fabula sumitur,
Thesea cum Phaedra Troezena profugisse, neque ullus alius
epistulae locus hoc demonstrat, sed ibi remansisse fingitur
Phaedra, ubi antea cum Theseo habitaverat, Athenis ¹).

Nunc versus ipsos aggrediamur variis modis vel explicatos
vel emendatos: IV, 137 sqq.

 

1) Haec admodum gravis discrepantia est Ovidianae epistulae et
Eurip. Hippolyti, quem illius fontem esse censet Bittius (l. c. 402 sq.).
Neque quas affert similes utriusque poetae cogitationes, cum paene
tralaticiae sint, eam habent vim, ut hominis docti fulciant sententiam.
Externa fabulae species propius accedere videtur ad Sophoclis Phae-
dram deperditam, ut'inde aliquo modo pendere Nasonem rectius
statui videatur a Welckero, grieeh. Trag. p. 402,

