-46-

stant, separantur. Sunt qui hac in re eam normam statuant,
ut ad unum omnes versus, qui non sint in codicibus melioris
notae, omnino deleantur. Sedtamen hanc quidem duorum tri-
umve codicum optimorum fiduciam ceterorumque contemptionem
nimiam et immeritam esse censemus. Nam cum facillimo errore
et proclivi librariorum incuria versus genuini in illis omitti
potuerint, alii soliorum quorundam iactura aut aliis eiusmodi
casibus interire, non minus fere credibile est quosdam extare
libros, qui, per seriem codicum nobis ignotorum vel non iam
superstitum a codice integro derivati, ex codicibus vulgaribus
asciverint scripturas interpolatas eoque modo cum ceteroquin
,degeneraverint et cum illis sensim sint aequati, copiam tamen
versuum uberiorem servaverint. Quodsi nexus sententiarum
aliquo 1000 lacunam esse testatur, et in deteriore quodam
libro versus extant, qui eam lacunam ita expleant, ut et
carminis compagi sententiarumque ordini perfecte apti et dic-
tionis numerorumque arte digni esse totius epistulae auctore
videantur, hos in textum, qui dicitur, recipiendos esse puto,
atque augetur etiam, ut plane confirmetur, talis accessionis
fides, si vel divinare vel cognoscere licet, quam ab causam in
relicuis libris exciderint.

Atque primum quidem eorum versuum, quos omisit Pute-
aneus‚ omnes relicui libri unum servaverunt distichon, quod esse
genuinum certo affirmare licet, XVII, 12:

Mittit Abydenus, quam mallet ferre salutem,
Si cadat unda maris, Sesta puella, tibi.

Neque enim solum desideratur eius epistulae tale initium,
atque hi versus, quos Guelferbytanus quoque codex praebet,
omnibus numeris probandi sunt (cf. Vahlen l. c. p. 21 sq.), sed
etiam in ipso Puteaneo spatium relictum est a prima manu,
quod altera deinde illis versibus explevit.

Versus autem eiusdem epistulae 23, 24

Aptior illa quidem placido dare verbera ponto:

’ Est tamen et sensus apta ministra mei,
etsi, quod attinet ad rem metricam et sermonem, nullam ha-
bent offensionem (cf. Vahlen 1. c. p. 36), ideo utrum sint genuini

