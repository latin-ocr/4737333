..32-

filia, ea de causa in suspicionem vocari nolim, quod intellegi
vix potest, qui factum sit, ut grammaticus quidam illa poneret
pro eis, quae Palmerus censet versum explevisse. Itaque dubito
num Palmero sit assentiendum, atque, siquidem interpolatio est
in v. 75, 76 et 81, eam iam non plane secerni posse et prius-
quam quattuor illi versus irrepserunt, adfuisse puto.

ξ 5.

Iam vero plane novas cogitationes inseruerunt, ut exple-
retur lacuna, quam in poetae narratione dignoscere sibi vide-
bantur. μ

Atque Ι, 37 sq. narrationis fontem explicatius addere volue-
runt. Qui versus 37, 38, cum praeterea dictionem nimis ieiunam
ac molestam Ovidio certe indignam esse appareat, optimo iure
a Riesio delentur. Penelopen enim totum bellum Troianum
accuratius cognovisse initium epistulae docet. Cumque ibi in
universum dicat, ‘sive quis narrabat’ h. e. se modo ab hoc
modo ab illo de bello Troiano nuntios accepisse (cf. v. 25 sq.),
hoc loco eam omnia a Nestore per filium, hoc ’est decem· post
bellum annis tandem comperisse, absurde sine dubio additur.
Quodque ad versuum dictionem attinet, satis displicet admodum
implicata et inficeta verborum collocatio. ’

Sed hoc disticho remoto nondum sanus est locus. Nam
quod sequitur distichon tam arcte cum huius constructione et
sententia coniunctum est, ut, si illud deleatur, hoc quoque aut
omnino circumscribi aut totum refingi necesse sit. Ne enim.
v. 37, 38 parenthesis instar interpositos esse dicatur et versi-
bus 39, 40 continuari ea quae v. 31—36 narrantur, ea res im· .
pedit, quod antea praesente, hoc loco perfecto tempore utitur.
poeta (monstrat, pingit et remlit)3 neque ad vividum colorem
poeticumque haec humilia et languida verba quadrare videntur.
Praeterea neglegentior est in v. 40 illa oppositio, quae sine
dubio consulto quaesita est3 neque pro ‘dolo’ ulla poni potest
vox, quae cum voce ‘proditur' coniuncta. vocabulo ‘somno’ sit
opposita. Atque illud ipsum enuntiatum ‘dolo prodi’ vereor, ut
iuste apteque ponatur. Itaque hoc quoque distichon abesse malim.

