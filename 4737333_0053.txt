-35—

enumeravit, quae de coniuge absente timuisset et qua ratione
eum anquisivisset, inde a versu 81 pergit narrare, quanta sibi
mala instent, praesertim cum a patre ‘viduo discedere lecto' co-
gatur. Sed, inquit, increpare illum licere, se semper Ulixi
fidem servaturam esse. Tum sequuntur versus 85, 86:
Ipse tamen pietate mea precibusque pudicis
Frangitur et vires temperat ipse suas.

Quae vox primo obtutu suspiciosa videtur, ‘frangitur’, quippe
quae nusquam tali sensu absolute usurpetur ab Ovidio (cf. Tr.
III, 14, 323 Fast: Ι, 301; Met. XII, 3493 XI, 7303 VIII, 508),
sine dubio corrupta est ex ‘tangitur’ ¹) (cf. am. II, 4, 453 Met.
II, 584). Defendi autem non potest enuntiatum ‘vires tempe-
rat ipse suas’. Ut omittam voci ‘vires' vix inesse illam no-
tionem, quae hoc loco significanda est, nunquam a scriptore
ullo latino usurpatur vox, ‘vires temperare' vel simile aliquid,
nisi addito ablativo, quo significetur, qua re vel qua ratione
temperetur rei alicui. — Cogitet forsitan quispiam de corrup-
tela, ut Heinsius ‘et vires temperat ira suas' atque Riesius
‘atque iras temperat ipse suas' proposuerunt coniecturas. Sed
illius inventum mirifice a cogitatione abhorret, de hac scriptura
idem restat scrupulus atque de codicum lectione. Neque vero
mutandum esse quidquam puto; fluxisse enim videntur verba
ex epist. e P. III, 6, 24 memoria:

Iustitia vires temperat ille suas]

Atque ut illa removeri posset offensio, totius loci sententia co-
gitationumque nexus parum probabilis est. Apparet enim plane
contraria addi aut certe totius sententiae vim prorsus deleri

his insertis versibus, si conferas 81 sq.:

Me pater . .
Cogit et immensas increpat usque moras,
Increpet usque licet. Tua sum . .

 

1) Fulcitur haec coniectura. ea re, quod ct facile commutari po-
tuerunt ‘t’ et ‘fr' a librariis et revera commutantur interdum velut
a quattuor codicibus ep. Ι, 42 (cf. Palmeri edit. ad 1.). Itemque ep.
VII, 169 pro ‘frangentia litus' legendum esse videtur ‘tangentia litus!

3*

