*74-

libri, qui partes illas epistulam aliis locis omissas oblivioni en·-
puerunt, omnes omnia poetarum Ovidianorum disticha una serva-
verunt: unum illud exemplar, in quo Parmensis editor epistulae
XX, versus inde a 144 invenit, etiam Paridis epistulae versus
illos CIV complexum esse videtur, quippe qui a prioribus edito-
ribus, quoad equidem videre potui, omittantur. Quoniam autem edi-
tores primi nihil amplius de illorum codicum condicione dieunt
neque plus quam illos ipsos versus in aliis codicibus omissos
ex eis recepisse videntur, quaenam illorum fuerit ratio, nescimus.

Addendum.

Dum typographi specimina corrigo, cognovi Birtium et de libri
Ovidiani inscriptione disputavisse (das antike Buchweoen, Berlin
1882, p. 378 sq.), et quae antea de partitione statuerat, retractasse et
correxisse. Cum eis, quae de hac re exposuit, nihil habeam quod
addam, illa eius coniectura, qua primum quidem titulum ‘heroides’
fuisse, sed eum adiectis virorum litteris mutatum esse in ‘epistulae’
censet (quam quidem vocem ‘geschlechtslos’ appellat), num vera sit,
satis dubitationis relinquitur.

Sed de mea ipsius, quam p. 2 exposui, sententia iterata cogita--
tione aliquam mihi dubitationem subortam esse profiteor. Adiectivum
enim ‘herois’ coniunctum cum ‘epistula’ quaesiti quiddam atque arti-
ficiosi habet, cum talis coniunctio non tam inscriptioni prosariae
quam poeticae orationi conveniat. Praeterea ‘epistulae heroides’ po· .
tius heroum quam heminarum epistulae intellegendae sunt. Cum
autem 'constet a scriptoribus antiquis libros licentius citatos atqixe
eorum titulos haud raro decurtatos afferri, hunc Ovidianum librum,
cum ‘epistulae heroidum' inscriptus esset, a Prisciano nominatum esse
‘heroides’ verisimile est. Itaque haud scio an rectius statuatur ‘epi-
stulae heroidum’ fuisse inscriptionem plenam et antiquam.

