libenter de tali, qualem Riesius alii statuunt, fonte cogitari
posse concederem. At ipsa fabula pertexitur et expletur ep.
XX: narratur iter Cydippae, explicatur primus utriusque con·
gressus, dicitur de repetito morbo Cydippae, et omnia expo·
nuntur tam recte apteque et tam plene, ut haec scribere ,non
nisi eum potuisse appareat, qui cognoverit fabulam totam atque
eam fabulam, quam saeculo XV nisi ipsa epistula Acontii latina
vix cuiquam notam fuisse statuendum est. Nam auctor 'eius
non extitit alter praeter unum Aristaenetum (epe I, 10), cuius
fictae epistulae servatae sunt uno exemplari vindobonensi, ex quo
eos primus edidit Vindobonae Sambucus anno MDLXV.' Per-
miro igitur profecto casu factum esset, si ille ipse codex tunc
ex tenebris bibliothecae alicuius Apulicae, unde anno MDLXI
ab ipso Sambuco comparatus estl), erutus ei esset oblatus, qui
Ovidianam epistulam continuare in animo haberet.

Sed hoc etiam si fieri potuisse vellemus largiri, hinc non-
dum credibilis evaderet causa Riesii. Neque enim serviliter pendet
ab Aristaeneti epistula is qui composuit ultimam ep. Ovid.: immo
habet fabulam ampliorem, addit quaedam rerum momenta ab
Aristaeneto omissa²)‚ nonnulla narrat explicatius, omnia apta
ac docta rerum copia, neque ullo modo peccat aut in rebus anti-

quis aut in colore eo, quem merito expectamus in* epistula ex
auctore Alexandrino ducta-³). Admirabilis sane et doctrinae sub-

 

1) ln—co—dicis illius Vindobonensis (cod. ms. phil. gr. CCCX) prima
pagina adnotatur librum anno MDLXXVIII de Johanne Sambuoo red-

· emtum esse, qui ipse eum in Apulia auno MDLXI comparaverit. At— ,

que Lambecius (in appendice 1. V1. primae commentariorum editionis)
Sambucum sua mauu haec inscripsisse testatur et praeter illum Sam-
buci librum alium Aristaeneti codicem tum non fuisse. Debeo has
-notitias Birkio, humanissimo imperialis bibliothecae Vindobonensis ad-
ministratori.

2) Unum huius rei affero exemplum facile gravissimum, quod
significatur iter Cydippae ita, ut Athenas patriam eius urbem agno-
scamus, quae eaedem apud Callimachum eius patria fuerunt, cum
Aristaenetus et ep? Acontii nullam locorum significationem habeant
(cf. Dilthey, de Call. Cyd. p. 48 sq.).

3) Cf. e. g. veriloquium vere Alexandrinum Acontii nominis v. 209 sq.
(l. c. p. 41 sq.). Ceterum omnia quae adumbravi vides exponi a Diltheyo l. 1.

