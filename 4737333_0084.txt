- 66--

strant Paridem in ipsa epistula primum itineris causam aperire
et alii loci eum cum Helena antea de ea re loqui non potu-
isse confirmant (XV, 215 sq. 257 sq.). Insciam igitur totius
rei a poeta cogitari Helenam, cum detur Paridis epistula, appa-
ret. Atque hanc eius inscitiam remotam esse putat Riesius
(Lit. Oentralbl. 1879 p. 777) versibus 20 sq. 35 sq. 163 sq.‚ ita
ut in responso omnes res ei sint notissimae! — Verum enim-
vero ex illis locis nihil apparet nisi Helenam a Venere Paridis
'thalamo esse promissam (v. 20, 35, 296) et a Paride eam aliis
Iunonis et Minervae promissis esse praepositam (163 sq.). Ne
verbum quidem de dearum lite, de congressu earum cum Paride,
de causa ipsa, cur tandem deae illas res pollicitae sint Paridi, de
iudicio ipso. Atqui Helenam, quam e Paridis epistula totius rei
insciam esse putares, de omnibus his sua sponte loqui posse audio!
Atque illi Paridis epistulae versus, quibus nititur Riesius, am-
pliorem fabulae narrationem adfuisse testantur. Priores enim
- versus rem ita significant, quasi ad accuratiorem narrationem
attentos facere velint: v. 163 sq. tamquam rem notam obiter
stringunt. — Etiam magis absurde ac 'multo minus conveni-
enter Helenae verbis statueretur hoc poni a poeta, postquam
Paris epistulam dedisset, eum amatae puellae accuratiora nar-
rasse. Neque *hercle poetae ipsius neglegentiae et incuriae tri-
bui potest, quod illae fabulae omissae sint3 talis certe levitas,
eo minus esset excusabilis, quoniam agitur et de rebus 'quae
summi momenti sunt, et de carmine haud ita longo, in quo
poeta fuisset tam obliviosus. Itaque has de quibus locuti sumus
res a Paride narratas fuisse ratio ipsa suadet ut statuamus.

Iam vero illos ipsos CIV versus, qui in primis editionibus
emergunt, inserendos esse in Paridis epistulam, haec quidem
sententia aliis quoque argumentis confirmatur.

Atque si saec. XV essent versus, incorruptos eos tradi ap-
teque inter se cohaerere putares. At multa inveniuntur, quae
aperte corruptelis depravata sunt3 neque interpolationes et la-
cunae manifestae desunt.

Primum ipsum distichon, ut nunc se habet, Ruhnkenius
(dictata ad Ovid. her. p. 92) recte ineptum ac vix latinum esse

