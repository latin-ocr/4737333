,15-

lectiones a Loersio eiusve adiutoribus vere et sincere enotatae
sint. Sed licet hae quidem recte se habeant, vel pauca illa,
quae de horum librorum scripturis nota sunt, eos et Guelferby-
tano et Etonensi affines esse arguunt (cf. Sedlmayer-i tabellas
1. c. p. 49 sq.). Omnis igitur recentiorum librorum turbae,
etsi alii aliis plus minusve inquinati sunt, eandem fere esse
rationem censeo atque Gissensis ¹).

Itaque ut, quae hucusque disputavimus, breviter colligamus,
genuina versuum forma continetur, ut nunquam non statui sole-
bat, imprimis codice Puteaneo, deinde cautius adhibendus est
Guelferbytanus, postremo loco Etonensis3 relicuomm turbam in
eis versibus quos habet Puteaneus plane neglegendam esse censeo3
quos vero Puteaneus non habet, praecipue constituendi sunt ex
Guelferbytano, quippe qui omnium proxime ad Puteaneum ac·
cedat3 neque nisi perpaucis locis causa erit, cur ab eius scrip-
turis recedamus3 relicuorum scripturae, veluti editorum coniec-
turae, nisi certissimis rationibus probatae, recipiendae non sunt.

Neque tamen illi libri, quos omnium optimos esse intelle—
ximus, ac ne Puteaneus quidem, epistularum incorruptam tradi-
derunt formam: mitto menda permulta, quibus referti sunt, non
dico de grammaticorum coniecturis, quae ne in Puteaneo quidem,
etsirarius appareant, deesse videntur3 praetereo etiam illos locos,
ubi lacunas, quas in ipso Puteanei archetypo 'fuisse statuendum
est, compleverunt grammatici: primum in hac commentatiun-
cula dicam dev versibus insiticiis eis, qui quoniam in omnibus
libris comparent, inde iam antiquitus heroides invasisse cogno—
scuntur.

Alterum autem neque minus grave omnium codicum, qui
quidem nunc cogniti habentur, vitium hoc est, quod omittunt
complures locos genuinos atque in eis duas epistularum partes
maiores, quae alias casu aliquo servatae esse videntur. De his
quoque nobis infra dicendum erit.

 

1) Duos libros, Guelferb. (Gud. 161) et Vaticanum (cf. p. 8 n. 1),
ita ut dixi esse comparatos vidi, cum ad nonnullas epistulas varias

Ὦ illorum lectiones benigne mihi tradidisset Diltheyus.

 

