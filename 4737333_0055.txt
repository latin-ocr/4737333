..37-

qui argumenta, quibus Phaedra Hippolyto persuadere studet,
ut legat epistulam, augent. Versus enim quartus admodum
languidis verbis repetit sententiam ‘quid epistula lecta nocebit',
atque insuper hoc offendit, quod particula ‘quoque' non cum
illo verbo coniuncta est, ad quod erat referenda. — Quintus
autem versus omni caret acumine atque exilem continet humi-
lemque locum communem. An Hippolyto expositura est Phaedra,
quam utile ac bonum sit scriptura? Atque adeo non modo
‘sine ulla specie elegantiae’ (Burmann), sed etiam vix recte
illa res expressa esse videtur voce ‘his modis'. Et versui 3
tam apte tantaque eum efficacia adiungitur v. 6, quam omni
vi caret, si post v. 4, 5 sequitur.

‘Itemque quae XIII, 155, 156 exprimitur cogitatio ea est,
quae maxime in epigrammatis graecis saepius usurpata sit, velut
ab Anacreonte, quem locum affert Loersius 111 editione. Atque
etiam similis invenitur enuntiati forma in Sapphus epistula v. 24.
In hoc autem carmine (XIII) illa verba omnino non quadrant ad
sententiam. Dum Protesilaus abest, Laodamia, ne amati plane
careat aspectu, ceream intueri se eius imaginem narrat3 atque
tantum esse suum amorem addit, ut vel hanc imaginem, quae
referat vultus amatos, blanditiis et amplexibus colat. Has co-
gitationes Lehrsius (1. ap. 60) vidit plane turbari disticho 156, 157:

Crede mihi, plus est, quam quod videatur, imago:
Adde sonum cerae, Protesilaus erit.

Etenim imaginis laudes plane absurdum in modum au-
gentur, quasi nihil differat cerea statua et maritus, nisi quod
loqui non possit illa; profecto potius insultat ita in maritum
et quaecunque antea de desiderio suo dixerat, attenuat abiicitque.

Ter in fine epistularum novas res ab interpolatoribus ad-
nexas esse videmus: XI, 127, 128

Tu, rogo, dilectae nimium mandata sororis
Perfer. mandatis perfruar ipsa patris.
Simjllimeque augentur ep. XIV et xlx. xlv, 131 sq.:

Scribere plura libet. sed pondere lapsa catenae
Est manus, et vires subtrahit ipse timor.

